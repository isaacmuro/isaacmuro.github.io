---
layout: post
title: "deures d'estiu"
date: 2018-06-26
comments: true
category: deures
tags: [desures, estiu]
---
<script type="text/javascript">
 $( "table" ).addClass( "table table-striped" );
</script>
});
</script>

Ha arribat el moment de decidir si posem deures o no, i a qui. Seguint l'exemple del [Jordi Domenech](https://twitter.com/jdomenechca) amb la [seva alternativa de deures d'estiu per ciències](https://blogcienciesnaturals.wordpress.com/2014/06/11/una-proposta-alternativa-de-deures-destiu/), he fet la meva versió per matemàtiques. Jo l'utilitzaré per primer i tercer de la ESO. 

He versionat les seves propostes per l'assignatura de matemàtiques, i n'he afegit 6 més. 

Sense més espera, aquí les activitats proposades. 

|   | ACTIVITATS                                                                                                                                                                                                                                                                                                                                                                 | COM ACREDITAR-LA                                                                                                                                                                                                                                                                                                                                                                                                                                            |
|---|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|   | Visita el mòdul d’estadística i probabilitat al  Museu de Matemàtiques de Catalunya, de Cornellà.                                                                                                                                                                                                                                                                          | Presentar el ticket de l’entrada i escriure un article periodístic com si anunciessis la inauguració de l’exposició. L’article ha de tenir una extensió de 20 línies dels aspectes que tenen relació amb el que hem treballat a la matèria. Incloure una fotografia on surtis tu (i se’t pugui identificar) davant l’element del museu que hagis trobat més interessant.                                                                                    |
|   | Crear un compte de Twitter, i:   1)  Twittejar 100 notícies matemàtiques d’actualitat que tinguin relació amb la matèria, fent atenció a usar #hashtags que identifiquin els termes relacionats amb les matemàtiques. Com a mínim 100 tweets. Els tweets han de ser repartits al llarg de l’estiu, no es poden fer més de 25 tweets a la setmana. No compten els retweets. | Presentar el nom del compte de Twitter @, amb un darrer tweet que digui “Deures estiu Ins Marta Estrada” i les teves inicials.                                                                                                                                                                                                                                                                                                                              |
|   | Llegir un llibre de matemàtiques  que hagis obtingut d’una biblioteca pública (no pot ser comprat ni deixat. Ha de ser de la biblioteca pública).                                                                                                                                                                                                                          | Escriure una carta com la que enviaries a un amic teu recomanant-li que llegeixi el llibre. Ha de tenir una extensió de dues pàgines, i incloure comentaris dels aspectes que tenen relació amb el que hem treballat a classe. Cal incloure el títol i autor, una fotografia de tu amb el llibre, i una nota del bibliotecari/bibliotecària amb el segell de la biblioteca on digui que l’has tret en préstec.                                              |
|   | Fer un experiment  que demostri alguna de les coses que hem tractat durant el curs. L’experiment ha de tenir més d’un tractament i ha de partir d’una hipòtesi que es vulgui comprovar.                                                                                                                                                                                    | Realitzar un manual per poder reproduir l’experiment. Aquest manual ha de contenir fotografies, i explicacions dels materials utilitzats, la hipòtesi seleccionada, passos a realitzar, resultats, i conclusions extretes.                                                                                                                                                                                                                                  |
|   | Inventa’t un joc de taula  (cartes, tauler, fitxes,…) en el que participi algun dels conceptes que hem treballat a classe. No pot ser un joc de preguntes i respostes tipus Trivial.                                                                                                                                                                                       | El joc i les instruccions per a jugar-hi (quins passos es segueix, quin és l’objectiu dels jugadors, com el poden aconseguir…), explicant la relació amb el que hem treballat a classe.                                                                                                                                                                                                                                                                     |
|   | Crea’t un usuari a la Wikipedia i realitza un mínim de  10 millores a articles de la Wikipedia  (en català) en temes relacionats amb el que hem estat treballant a l’aula.                                                                                                                                                                                                 | Un document incloent: -El nom d’usuari des del que has fet les millores (el nom de l’usuari ha d’incloure l’abreviació “DEV”). -Els links als articles on has realitzat les millores- -Un text explicant quines millores has fet, i perquè eren importants. (perquè, ja que,…)                                                                                                                                                                              |
|   | Realitza una biografia d’alguna dona important en les matemàtiques , com Ada Lovelace, Hypatia...                                                                                                                                                                                                                                                                          | Redacta la biografia i publica-la en un blog. La biografia ha de contenir fotografies (si n’hi han). El contingut de la publicació ha de contenir:  - Perquè és important aquesta dona en les matemàtiques.   - els èxits més importants que va realitzar com a matemàtica, i la importància en el seu context.   - Un repas de la seva vida.  - Dificultats que es va trobar per ser dona en la seva època.    El document ha de tenir almenys 3 pàgines.  |
|   | El món cinematogràfic, ha realitzat moltes pel·lícules en les que les matemàtiques són les protagonistes. Ves a la biblioteca i agafa una pel·licula rel·lacionada amb les matemàtiques.  Fes una sinopsi i una crítica matemàtica de la pel·lícula.                                                                                                                       | Realitza la sinopsi (sense fer spoilers) i la crítica en la pàgina web  [filmaffinity.com](https://filmaffinity.com).  En aquesta pàgina, hauràs de crear-te un usuari, hauràs de trobar la pel·lícula que has vist, i escriure la sinopsi i la crítica. Pensa en les fases d’una crítica:   - felicitacions, quins aspectes de la pel·lícula t’han agradat.  - crítica, explicar els aspectes de la pel·lícula que creus que són millorables.   - propostes per millorar.               |
|   | Fes un joc matemàtic amb l’Scratch.  Basant-te en els conceptes treballats aquest curs a matemàtiques, gamifica’ls i crea un joc interactiu que es pugui practicar l’aspecte que hagis escollit.                                                                                                                                                                           | Hauràs d’entregar el link de la pàgina d’scratch que has creat. No oblidis compartir el projecte, sino no el podrà veure ningú.                                                                                                                                                                                                                                                                                                                             |
|   | Realitza una pintura utilitzant formes geomètriques , o algun concepte que haguem treballat a classe.                                                                                                                                                                                                                                                                      | Realitzar una fotografia de la pintura que has creat. Pots pintar sobre un din A4 amb la tècnica que vulguis. A part de la fotografia, hauràs de titolar l’obra, i fer una petita explicació de la seva temàtica i perquè has utilitzat els elements matemàtics que sortiran a l’obra.                                                                                                                                                                      |
|   | Organitza un petit viatge amb la família aquest estiu.  Hauràs de fer els càlculs de les despeses que costarà. El viatge haurà de ser de més d’un dia. Tindràs que acordar amb la família el cost final del viatge.                                                                                                                                                        | Entrega un full de càlcul amb les despeses de tot el viatge. Els diferents fulls hauran de contenir:   - Un full amb la previsió que fas de tots els costos que tindreu, dia a dia.    - Un altre full amb els costos reals de tot el que us heu gastat cada dia.   - Un altre full amb un gràfic que representi les diferències de les despeses diaries entre el que es va preveure i la realitat.                                                         |
|   | Realitza un videotutorial  explicant algun concepte que haguem treballat a classe.                                                                                                                                                                                                                                                                                         | El videotutorial l’hauràs de penjar a youtube i haurà de ser públic. Ha de tenir 5 minuts de durada, i hauràs de parlar en el video. Pots afegir-li música, transicions, títols i comentaris.                                                                                                                                                                                                                                                               |

