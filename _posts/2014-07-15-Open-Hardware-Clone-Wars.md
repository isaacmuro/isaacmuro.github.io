---
layout: post
title: "Open Hardware - Clone Wars"
date: 2014-07-15
comments: true
category: impressores 3d
tags: [clone wars, impressores 3d]
---
Fa ja un any i pico que vaig començar l'aventura de construir-me la meva pròpia impressora 3D. Buscant per internet vaig trobar [Clone Wars](http://www.reprap.org/wiki/Proyecto_Clone_Wars), una fantàstica comunitat on podia realitzar aquest repte.

![Clone Wars Logo](/assets/img/Clone-Wars-logo.png)

Cal remarcar que tot el software i les especificacions del hardware que s'utilitzen per construir la impressora són lliures. És a dir, està lliure de patents i restriccions comercials. Es pot utilitzar/modificar lliurement.


El primer problema que em vaig trobar va ser escollir la impressora a construir, ja que hi havien molts models a triar. Vaig decidir construir el model que estigués més documentat, i em vaig decidir per la Prusa Iteració 2. Vaig començar a comprar les peces i muntar-les!

{% include youtubePlayer.html id="nnEYp__2C4U" %}
Primeres proves amb els motors


El procés de muntatge/calibració de la impressora no és trivial. Vaig utilitzar uns [videotutorials](http://www.iearobotics.com/wiki/index.php?title=Guia_de_montaje_de_la_Prusa_2) que t'expliquen pas a pas que has de fer per minimitzar el risc de patir problemes i contratemps. Al final del llarg procés de muntatge, vaig imprimir algunes peces com la del següent video.

{% include youtubePlayer.html id="qMkAD-Lz_1M" %}
Impressió d'una peça per aguantar l'electrònica a la mateixa impressora

No tinc formació en electrònica ni mecànica, però qualsevol persona amb ilusió, ganes i no gaires diners es pot construir la seva impressora. He tingut bastants problemes pel camí, però la comunitat m'ha ajudat en tots els problemes que he tingut. A veure si algu s'apunta a construir-se la seva pròpia impressora 3d. Jo n'he convençut a dos!!
